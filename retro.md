Glad, Sad, Mad -retrospektiivissä osallistujat ensin kirjoittavat ylös sprintin aikana havaitsemiaan asioita, jotka ovat tehneet heidät iloisiksi, surullisiksi tai vihaisiksi. Tämän jälkeen ryhmä äänestää luetelluista aiheista ja niitä käsitellään aikarajan puitteissa sen mukaan, miten kukin on saanut ääniä. Tapaamisen kokonaispituus saisi olla enintään tunnin, eikä tätä ylitetä vaikka kaikkia esitettyjä asioita ei saataisikaan käsiteltyä.

Start, Stop, Continue, More of, Less of Wheel -retrospektiivissä kerätään ryhmältä nopeasti palautetta sitä, mitä heidän mielestään pitäisi ruveta tekemään, minkä tekeminen pitäisi lopettaa, mitä jatkaa, mitä tehdä enemmän ja edelleen mitä vähemmän. Nimensä mukaisesti aiheet kerätään ympyrään, joka on jaettu edellä olevan mukaisiin sektoreihin. Tapaaminen on tarkoitettu nopeaksi, pienellä ryhmällä enintään kymmenen minuuttia kestäväksi. Suurempi ryhmä voidaan jakaa pienempiin, joiden esittämistä aiheista keskustellaan yhteisesti, mutta kokonaisaika ei saisi silti mennä yli 25 minuutin.
